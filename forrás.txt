Nap
	A Nap a Naprendszer központi csillaga. Körülötte kering a Föld, valamint a Naprendszerhez tartozó bolygók, törpebolygók, kisbolygók, üstökösök, stb.. A Földtõl körülbelül 150 millió km távolságra van, ami fénysebességgel 8,3 perc. A Nap tartalmazza a Naprendszer anyagának 99,8%-át, átmérõje 109 földátmérõ. 73,5%-ban hidrogénbõl áll, amely a központjában zajló magfúzió során héliummá alakul. Az ennek során felszabaduló, majd a világûrbe szétsugárzott energia nélkülözhetetlen a legtöbb földi élõlény számára: fénye a növények fotoszintézisét, hõje pedig az elviselhetõ hõmérsékletet biztosítja. Éltetõ ereje miatt a Nap kiemelkedõ kulturális és vallási jelentõséggel is bír. Fénye és hõje mellett különbözõ tudományágak szempontjából kiemelt jelentõséggel bír, mert bizonyos jelenségeket nem tudunk elõállítani, csak a Napon megfigyelni. Ezek a tudományágak: plazmafizika, magnetohidrodinamika, atomfizika, részecskefizika.
Merkúr
	A Merkúr a Naprendszer legbelsõ és legkisebb bolygója, a Nap körüli keringési ideje 88 nap. A Merkúr a Földrõl nézve fényesnek látszik, magnitúdója -2,0 és 5,5 között változik, azonban nehéz észlelni, mert a Földrõl nézve a Naptól mérhetõ legnagyobb szögtávolsága csak 28,3°. Reggel vagy este szürkületkor lehet megfigyelni. A bolygóról viszonylag keveset tudunk. A Merkúrt meglátogató két ûreszköz közül az elsõ a Mariner?10 volt, amely 1974-1975-ben a bolygó felszínének csupán 45%-át térképezte fel. A második a MESSENGER, mely további 30%-ot mutatott meg a bolygó felszínébõl,amikor 2008. január 14-én elrepült mellette. Ez az ûreszköz 2008. október 6-án és 2009. szeptember 29-én még kétszer elhaladt a bolygó mellett, 2011. március 19-én bolygó körüli pályára állt, mintegy 200 kilométerre a felszíntõl ? adatokat gyûjt, azokat a Földre továbbítja, miután a maximális magasságba került, 15 000 kilométerre a felszíntõl. Ekkortól tovább tanulmányozza és feltérképezi az egész égitestet.
Vénusz
	A Vénusz a második bolygó a Naptól, keringési ideje 224,7 földi nap. Nevét Venusról, a szerelem római istennõjérõl kapta. A Hold után a legfényesebb objektum az éjszakai égbolton, legnagyobb látszólagos fényessége -4,6 magnitúdó. Maximális fényességénél még nappal is észrevehetõ. Mivel a Vénusz közelebb van a Naphoz, mint a Föld, és kering körülötte, ezért néhány hónapig a Naptól keletre, késõbb néhány hónapig a Naptól nyugatra látható, változó távolságra. A keringés mindkét szélsõ pontjának látszólagos távolsága a Naptól, azaz a bolygó legnagyobb kitérése 47,8°, vagyis a Napot legfeljebb három órával követi, illetve elõzi meg az égen. A kalauzcsillagok közé tartozik, hiszen segítette az embereket utazásaik során a tájékozódásban. Emiatt nagyon kedvelt volt és szívesen adtak különféle hangzatos neveket neki, külön a reggel látható és külön az esti Vénusz számára, mint például a Hajnalcsillag és Esti csillag nevet, amelybõl keletkezett a jól ismert Esthajnalcsillag elnevezése. A régi görögök a kettõt még két külön égitestnek hitték, Heszperosz (napnyugati) és Foszforosz (fényhozó) néven ismerték. Magyar neveit fõleg a szabad ég alatt élõ pásztoroktól kaphatta. A bolygó "csillag" elnevezése természetesen csak nem csillagászati értelemben, hanem általános, népies szóhasználatban állja meg a helyét.
Föld
	A Föld a Naprendszernek a Naptól számított harmadik bolygója. A Föld a Naprendszer bolygóinak nagyság szerinti sorrendjében az ötödik. A Föld a legnagyobb átmérõjû, tömegû és sûrûségû Föld-típusú bolygó. Több millió faj, köztük az ember élõhelye is. A Föld a világegyetem egyetlen olyan bolygója, amelyrõl tudjuk, hogy életet hordoz. Jelenlegi ismereteink szerint 4,44 - 4,54 milliárd éve alakult ki, és a felszínén mintegy egy milliárd év múlva az élet is megjelent. Azóta a bioszféra jelentõsen megváltoztatta az atmoszférát, és más, biotikus összetevõit. Ezzel lehetõség nyílt az aerob organizmusok osztódásos szaporodására, és létrejött az ózonréteg ami (a földi mágneses mezõvel közösen) megszûri az ártalmas ultraibolya sugárzást. A Naprendszer külsõ körülményei a várakozások szerint még mintegy 1,5 milliárd évig támogatják az élet jelenlétét, de ezután a mind fényesebbé váló Nap el fogja tüntetni a bioszférát.
linkek:
Nap: http://hu.wikipedia.org/wiki/Nap
Merkúr: http://hu.wikipedia.org/wiki/Merkúr
Vénusz: http://hu.wikipedia.org/wiki/Vénusz
Föld: http://hu.wikipedia.org/wiki/Föld